---
title: "EPSILON"
date: 2024-03-18
description: "Pojačalo eliminacije termalnih izobličenja"
draft: false
tags: ["EPSILON"]
weight: 10
---
## Pojačalo eliminacije termalnih izobličenja

<hr>
{{< load-photoswipe >}}
{{< gallery caption-effect="fade" >}}
  {{< figure src="./gallery/EPSILON/EPSILON - Pločica (viktor1986).jpg" caption="EPSILON - Pločica (viktor1986)" >}}
  {{< figure src="./gallery/EPSILON/EPSILON - Testiranje (viktor1986).jpg" caption="EPSILON - Testiranje (viktor1986)" >}}
  {{< figure src="./gallery/EPSILON/EPSILON - Pločica (quercus10).jpg" caption="EPSILON - Pločica (quercus10)" >}}
{{< /gallery >}}
<hr>

Ovaj *izlazni* stepen je nastao na bazi istraživanja uticaja **termičkih** izobličenja u predstepenima pojačavača snage od strane Francuza po imenu Gérard Perrot. Pojačalo izuzetno dobro radi i stvarno savršeno zvuči, ali nisam baš siguran da je to zahvaljujući tehnici eliminacije termalnih izobličenja zato što sam i ja, ali i hiljade drugih autora, radili pojačala koja nisu posebno rešavala ovaj problem a ipak su isto tako dobro (a mnoga i bolje!) zvučala! To ne znači da negiram postojanje i uticaj termalnih izobličenja, ali na osnovu ličnog praktičnog iskustva, nisam ubedjen da je njihov uticaj u meri u kojoj bi to želeli da prikažu autori osnovne ideje.

Bilo kako bilo, sasvim je sigurno da je EPSILON jedno stvarno izvrsno pojačalo koje svakako vredi raditi. Ono što je meni bilo primetno je jedna fina detaljnost i ujednačenost spektra, i jedan utisak vernosti - skoro bi se moglo reči "opipljivosti" instrumenata.

Nema ničeg posebnog u vezi gradnje a što bi se razlikovalo od uobičajenih opaski koje važe za SVE kvalitetne audio pojačavace. Ako stvarno očekujete maksimum osobina i pouzdanost u radu, obavezno je da se što bolje upare svi tranzistori i FET-ovi u ulaznom delu, a veoma bi valjalo da se to odnosi na sve aktivne komponente na šemi. To u našim uslovima nije uvek lako jer je skopčano sa značajnijim troškovima budući da ne možete očekivati da kupite 10 tranzistora (jer vam baš toliko treba) i da svi budu međusobno upareni! Za tu svrhu bi se moralo uzeti barem 2 do 3 puta više komponenata nego što je po šemi potrebno, pa pažljivim merenjima odabrati setove komponenata za svaku pločicu. Jedino treba obratiti pažnju na to da se dva otpornika od 1k koji se nalaze u Sorsevima dva FET-a 2SK170, leme ISPOD štampe!!! Zato ih nema na rasporedu.

Ovde želim da istaknem i zahvalim se mladom konstruktoru Viktoru Bradjanu (na forumima poznat pod "nick"-om "Viktor1986") koji je znalački i kvalitetno osmislio pločicu za ovaj dizajn što je veoma važan deo svakog projekta i od koga može u mnogome zavisiti krajnji rezultat! Čak i da uzmete najbolju šemu a loše osmislite raspored na pločici, u najboljem slučaju tada očekujte osrednji rezultat, a nekada čak i to bude nedostižno!

### Specifikacije
<hr>
{{< paige/quote >}}
oko 100 - 120W/8Ω<br>(pri 80% izlazne snage)<br>***Prosečna izlazna snaga***
{{< /paige/quote >}}

{{< paige/quote >}}
8Hz - 72kHz<br>(pri 80% snage i izoblicenjima ispod 0.06%)<br>***Frekventni opseg snage***
{{< /paige/quote >}}

{{< paige/quote >}}
0.01%<br>(15Hz-32KHz i u opsegu do 80% izlazne snage)<br>***THD***
{{< /paige/quote >}}
<hr>

> Detaljnija merenja ostalih parametara nisu izvršena zbog nedostatka adekvatnih instrumenata!

<p style="color: red;" class="text-center">Ako ste manje iskusni u gradnji audio uređaja, preporučujem da pogledate neka uputstva u TUTORIJALIMA.</p>
