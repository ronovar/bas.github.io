---
title: "VU METRI"
date: 2024-03-18
description: "sa LED diodama"
draft: false
tags: ["VU METRI"]
weight: 10
---
## sa LED diodama

*VU-metri* su danas uglavnom **"izašli iz mode"** barem kada su u pitanju Hi-Fi audio uređaji, ali se još uvek gotovo redovno sreću u profi uređajima. Kvalitetni analogni instrumenti su veoma skupi i viđaju se dosta retko i to uglavnom na skupljim uređajima. Zato sam se odlučio da ovde prikažem dva VU-metra koji koriste LED diode i to jedan tzv. "aktivnog" tipa i drugi koji je "pasivnog" tipa.

Aktivna verzija se napaja sa glavnog pozitivnog napona napajanja za izlazni stepen, s tim da ako je taj napon baš izrazito visok treba pre stabilizatora ubaciti još jedan predotpornik dovoljne snage da bi se tako napon na ulazu stabilizatora doveo negde blizu 40..45V. Ova se verzija može prilagoditi i upotrebiti uz pojačalo bilo koje snage, samo promenom podešavanja trimera.

Pasivna verzija u suštini ne traži nikakvo napajanje već je dovoljan audio signal sa izlaza pojačala ali će tada prva LED dioda biti nepotrebna. U koliko se ovaj VU-metar ugrađuje u samo pojačalo a ne u zvučnu kutiju, predviđeno je mesto za još jedan predotpornik i tu prvu LED diodu koja se vezuje na jednosmeran napon tako da stalno svetli pa je ujedno i indikacija ukjučenosti uređaja. Pasivna verzija je (sa datim vrednostima elemenata) predviđena za pojačala do nekih 150W snage, pa ćete za jača pojačala morati malo da "vežbate" sa drukčijim vrednostima otpornika.

<p style="color: red;" class="text-center">Ako ste manje iskusni u gradnji audio uređaja, preporučujem da pogledate neka uputstva u TUTORIJALIMA.</p>
