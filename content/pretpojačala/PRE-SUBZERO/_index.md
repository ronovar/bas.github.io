---
title: "PRE-SUBZERO"
date: 2024-03-18
description: "Subwoofer predpojačalo"
draft: false
tags: ["PRE-SUBZERO"]
weight: 10
---
## Subwoofer predpojačalo

*PRE-SubZero* je u stvari sistem **aktivnih filtera** posebno rađen za SubZero izlazni stepen za subwoofere. Svi filterski stepeni su tzv. Linkwitz-Riley konfiguracije drugog reda sa 12dB/oktavi karakteristikom, i svi koriste "Sallen & Key" tip mreže sa istim komponentama za svaku prelomnu frekvencu. Predviđen je dosta jednostavan ali efikasan sistem prigušenja signala u momentima uključenja i isključenja sistema i on deluje na sve signale a ne samo na subwoofer liniju.

Odabrane su prelomne frekvence od 70; 90 i 120Hz i one se preklopnikom mogu izabrati po potrebi da bi se celokupan sistem što bolje uskladio. U osnovi postoje tri kanala odnosno filtera, od kojih su dva visokopropusna tj. propuštaju frekvence od one koja je izabrana preklopnikom pa naviše, dok je srednji kanal niskopropusan i propustiče samo frekvence niže od zadate preklopnikom i taj filter se vezuje na SubZero ili neki drugi izlazni stepen za pobudu subwoofer zvučnika. Izlazi ostala dva filtra se priključuju na levi odnosno desni kanal postoječeg stereo pojačala. Na ulaz "PRE-SubZero"-a se dovodi signal sa izlaza nekog postojećeg predpojačala. Normalno, to podrazumeva da vas sistem ima odvojeno pojačalo i predpojačalo ili barem zasebne izlaze i ulaze. U protivnom moraćete da vršite intervencije unutar postojećeg uređaja, i to vas savetujem da NE RADITE SAMI ako niste dovoljno vešti i ne znate TAČNO šta radite!!!

Stvarno je veoma bitno da se držite vrednosti elemenata sa šeme i da koristite komponente što uže tolerancije i što boljeg kvaliteta.

Ako želite samo filter za Sub a da postojeća dva kanala ostavite kako već jesu, rešenje je na šemi 2 koja je u stvari samo srednji subwoofer filter iz seme 1.

<p style="color: red;" class="text-center">Ako ste manje iskusni u gradnji audio uređaja, preporučujem da pogledate neka uputstva u TUTORIJALIMA.</p>
