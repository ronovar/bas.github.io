---
title: "ALLEGRO"
date: 2024-03-18
description: "Visoka klasa pretpojačala"
draft: false
tags: ["ALLEGRO"]
weight: 10
---
## Visoka klasa pretpojačala

<hr>
{{< load-photoswipe >}}
{{< gallery caption-effect="fade" >}}
  {{< figure src="./gallery/ALLEGRO/ALLEGRO - Pločica (HomeMadeAudioProject).jpg" caption="ALLEGRO - Pločica (HomeMadeAudioProject)" >}}
  {{< figure src="./gallery/ALLEGRO/ALLEGRO - Ugradnja (HomeMadeAudioProject).jpg" caption="ALLEGRO - Ugradnja (HomeMadeAudioProject)" >}}
  {{< figure src="./gallery/ALLEGRO/ALLEGRO - Kućište (HomeMadeAudioProject).jpg" caption="ALLEGRO - Kućište (HomeMadeAudioProject)" >}}
{{< /gallery >}}
<hr>

*Allegro* spada u **vrlo visoku klasu** predpojačala izvanrednih karakteristika, i bez stida će biti deo bilo kog audio sistema, izuzev možda apsolutne High-End klase. Ako do kraja poštujete specifikaciju materijala sa šeme, kvalitetno uradite pločicu i sve pažljivo sklopite, uspeh neće izostati. Kutija i prednja ploča ostaju na vama da ih rešite po sopstvenom ukusu i sposobnostima.

U ispravljaču koristite ISKLJUČIVO toroidni transformator, i gledajte da ga ipak namestite što dalje od svih pločica. Raspored u kutiji je i inače jedan od kritičnijih momenata u dizajnu audio uređaja a to posebno i najviše važi upravo za predpojačala jer ona uvek imaju najveća pojačanja u celom sistemu a i rade sa malim nivoima signala pa su i vrlo slaba rasipna polja transformatora (sopstvenog ali i od najbližih uređaja) dovoljna da naprave probleme i praktično upropaste sav trud i jako degradiraju osobine inače kvalitetnog uređaja. Pločice su međusobno povezane pljosnatim višepolnim "ribbon" kablovima kakvi se najčešće koriste u kompjuterima, a na krajevima imaju IDC konektore. Ovo rešenje ima mnogo prednosti i što se tiče jednostavnosti izrade i pouzdanosti ali i karakteristika jer je svaka druga žica u "ribbon"-u vezana za masu pa su i preslušavanja i međusobni uticaji minimalni.

Nemojte štedeti na kvalitetnim potenciometrima jer se ta ušteda višestruko NE ISPLATI. Koristite uvek metal-film otpornike i MKT ili Simensove MKH ili "Greencap"(Mylar) blok kondenzatore ali nikada keramičke disk kondenzatore izuzev za deblokadu napajanja. Za kondenzatore malih vrednosti (ispod 1000pF) u audio uređajima uvek koristite ili Mica(Mika, Liskunski) ili Stiroflex, a nikako disk keramičke. Elektrolitski kondenzatori kroz koje prolazi audio signal moraju biti ili visokokvalitetni bipolarni ili tantal tipa. Integralna kola u predpojačalima gotovo nikada ne "crkavaju" i zato ih NE STAVLJAJTE u IC-podnožja već ih direktno lemite. Ima to i mnogo drugih pa i važnijih prednosti po pitanju zvuka i kvaliteta.

Dole navedene karakteristike su rezultat merenja prototipa sa optimalnim rasporedom u kutiji, a vaši rezultati mogu izgledati drukčije u zavisnosti od toga koliko mudro ste rešili raspored. To ne znači da je ovaj dizajn u bilo kom smislu više kritičan nego neki drugi, naprotiv. Napravite bilo koje predpojačalo i "promašite" sa rasporedom u kutiji i videčete šta će se sa kvalitetom i karakteristikama dogoditi! U ostalom, "prepakujte" neko vrhunsko fabričko predpojaćalo u pogrešan raspored pa ćete takođe videti šta se događa. Sve će to da radi... ali kako!?

### Specifikacije
<hr>
{{< paige/quote >}}
BYPASS mode...10Hz - 108kHz (-1dB)<br>TONE mode...14Hz-87.5kHz (1dB; kontrole "flat")<br>***Frekventni opseg***
{{< /paige/quote >}}

{{< paige/quote >}}
BYPASS mode...<0.002%<br>TONE mode...<0.0026%<br>***THD (20kHz, tipično opterećenje, 1V rms)***
{{< /paige/quote >}}

{{< paige/quote >}}
BAS...12dB na 50Hz<br>TREBLE...12dB na 10kHz<br>***TONSKA KONTROLA***
{{< /paige/quote >}}

{{< paige/quote >}}
BYPASS mode...-105dB<br>TONE mode...-100dB (zavisi od položaja kontrola)<br>***ODNOS SIGNAL/ŠUM***
{{< /paige/quote >}}
<hr>

<p style="color: red;" class="text-center">Ako ste manje iskusni u gradnji audio uređaja, preporučujem da pogledate neka uputstva u TUTORIJALIMA.</p>
