---
title: "GENERATOR FUNKCIJA"
date: 2024-03-18
description: "Jednostavan generator sinusoide, trougla i četvrtke"
draft: false
tags: ["GENERATOR FUNKCIJA"]
weight: 10
---
## Jednostavan generator sinusoide, trougla i četvrtke
<hr>
{{< load-photoswipe >}}
{{< gallery caption-effect="fade" >}}
  {{< figure src="./gallery/GENERATOR FUNKCIJA/GENERATOR FUNKCIJA - Pločica (Dackotronic).jpg" caption="GENERATOR FUNKCIJA - Pločica (Dackotronic)" >}}
  {{< figure src="./gallery/GENERATOR FUNKCIJA/GENERATOR FUNKCIJA - Ugradnja (Dackotronic).jpg" caption="GENERATOR FUNKCIJA - Ugradnja (Dackotronic)" >}}
  {{< figure src="./gallery/GENERATOR FUNKCIJA/GENERATOR FUNKCIJA - Kućište (Dackotronic).jpg" caption="GENERATOR FUNKCIJA - Kućište (Dackotronic)" >}}
{{< /gallery >}}
<hr>

*Jednostavan* **generator funkcija** koji sam uradio pre dosta godina, bio je prvenstveno razvijen za tehničke laboratorije u koleđima i tehničkim školama ali i za brzo svakodnevno testiranje u audio servisima. Kasnije je ovaj dizajn bio prihvaćen i od strane jedne firme za popularnu elektroniku koja ga je prodavala u kitu i to dosta uspešno.

Ovaj uređaj ne spada u vrhunsku klasu a sigurno ne u laboratoriske instrumente za vrhunska merenja, ali ćete sa njim sasvim lepo moći da uradite jako mnogo testova sasvim dovoljne preciznosti za prosečnog samograditelja. Budući da je u pitanju generator funkcija, to znači da će vam generisati ne samo sinusoidalni signal, vec i "trougao" i "cetvrtku" iste frekvence i amplitude, uz mogućcnost da izlazni signal modulišete i frekventno i amplitudno. Uređaj generiše signal u opsegu od 10Hz do 100KHz podeljeno u četiri opsega. Izobličenja ne prelaze 0.3% ako su korišćeni kvalitetni i precizni delovi, i to smatram za svakodnevne potrebe sasvim prihvatljivo. Tek kad završite i lepo podesite neki visokokvalitetan audio uređaj, dolazite do momenta kada vam treba signal generator "na kružiće" (citaj: izobličenja sa što više nula="kružića" posle tačke 0,0000......%).

Kao i za ostale projekte na ovom sajtu, nećete naći nikakvo teoretisanje po pitanju funkcionisanja ovog sklopa. Sve što vam je za izradu potrebno se nalazi na kraju ovog teksta pod linkovima, a jedino ćete morati da kupite nešto malo komponenata i to je sve. Tajmer 555 je CMOS tipa i tako treba i da ostane. Držite se što više možete, specifikacije materijala sa šeme da nebi bilo razočarenja.

<p style="color: red;" class="text-center">Ako ste manje iskusni u gradnji audio uređaja, preporučujem da pogledate neka uputstva u TUTORIJALIMA.</p>
